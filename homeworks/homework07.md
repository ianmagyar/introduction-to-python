# Domáca úloha 7
Na úložisku pre odovzdávanie zadaní nájdete obrázok s názvom `h07.jpg`, ktorý zobrazuje diagram triedy. Vašou úlohou je implementovať túto triedu v Python skripte s názvom `h07.py` (upravujte priamo skript). Pri implementácii musíte dodržať vlastnosti triedy určené v diagrame:

* meno triedy
* zoznam a typ vnútorných premenných (členská premenná/premenná triedy, enkapsulácia)
* zoznam, parametre a návratový typ metód

Každá trieda obsahuje privátnu a verejnú členskú premennú, a zároveň aj jednu premennú triedy. Takisto máte implementovať konštruktor a dve ďalšie metódy pre každú triedu. V konštruktore nastavte hodnoty atribútov podľa parametrov. Funkcionalita metód nebude kontrolovaná, ale počet parametrov a návratový typ musia byť dodržané. Hodnotí sa štruktúra triedy, t.j. počet a typ atribútov, metódy triedy, návratové hodnoty a ich typy.

[Ukážkové riešenie nájdete tu.](H07_example.pdf)

## Štruktúra riešenia
Upravte priamo súbor `h07.py` podľa špecifikácie úlohy.

## Hodnotenie
Za domácu úlohu môžete získať maximálne 1 bod:

* 0,25 bodov získate za správnu definíciu premenných,
* 0,25 bodov získate za správnu implementáciu konštruktora,
* 0,5 bodov získate za správnu definíciu metód.

## Deadline
Vaše riešenie nahrajte do 11. 4. 2025 (piatok), do 18:00.
